<!DOCTYPE html>
<html lang="sk">
<head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>PRVY</title>
    <link rel="stylesheet" type="text/css" href="odkazy.css" />
</head>
<body>
    <h1>Eminem</h1>
    <p>Marshall Bruce Mathers III (* 17. október 1972, St. Joseph, Missouri, USA),[1] známy pod svojim umeleckým menom Eminem (často štylizované ako EMINƎM), je americký rapper, skladateľ, hudobný producent a herec a Youtuber.

        Okrem svojej sólovej kariéry je členom skupiny D12 a jedným z dvojice Bad Meets Evil, popri Royce da 5'9". Eminem je jedným z najpredávanejších hudobných umelcov na svete a najpredávanejším hudobným umelcom dekády 2000 až 2009.[2] Je uvádzaný v mnohých rebríčkoch časopisov, ako napríklad v zozname The 100 Greatest Artists of All Time časopisu Rolling Stone, kde sa umiestnil na 82. mieste.[3] Tento časopis ho tiež nazval kráľom hip-hopu.[4] Vrátane tvorby so skupinou D12 a Bad Meets Evil má Eminem na konte desať albumov na 1. mieste v americkom rebríčku Billboard 200. Celosvetovo sa ich predalo viac ako 100 miliónov a 120 miliónov singlov.[5][6] V USA sa predalo 49,1 milióna albumov a 42 miliónov jeho singlov.[7]
        
        Svoj debutový album Infinite vydal v roku 1996. Populárnym sa stal vďaka albumu The Slim Shady LP z roku 1999, za ktorý získal svoju prvú cenu Grammy v kategórii Best Rap Album. Jeho ďalšie dve nahrávky, The Marshall Mathers LP a The Eminem Show tiež vyhrali túto kategóriu, čím sa Eminem stal prvým interpretom, ktorý ju dokázal získať trikrát po sebe. V roku 2004 vydal svoj ďalší album nazvaný Encore a po turné v roku 2005 si dal dlhšiu prestávku. Až dňa 15. mája 2009 vydal svoj ďalší album Relapse. V roku 2010 vychádza jeho šiesty štúdiový album Recovery, ktorý sa stal celosvetovo najpredávanejším albumom roka 2010 a nasledovníkom The Eminem Show, ktorý bol najpredávanejším v roku 2002. Eminem získal ceny Grammy za oba, Relapse aj Recovery. Je držiteľom 13 cien Grammy aj najpredávanejším rapovým interpretom všetkých čias.[8] 5. novembra 2013 vydal svoj ôsmy štúdiový album The Marshall Mathers LP 2 a v decembri 2017 vydal svoj deviaty s názvom Revival. V roku 2018 prišiel s novým 10. albumom Kamikaze, ktorý bol neočakávaný a dissuje v ňom moderných rapperov ako Machine Gun Kelly, Lil Xan, Lil Uzi Vert alebo NF. V roku 2020 prišiel nový album pod názvom Music to Be Murdered By.
        
        Eminem má vlastné vydavateľstvo Shady Records, spolu so svojím manažérom Paulom Rosenbergom, aj vlastnú rozhlasovú show Shade 45 v rádiu Sirius XM Radio. V roku 2002 účinkoval v hip-hopovej dráme 8. míľa. Vyhral Oscara v kategórii Najlepšia filmová pieseň a stal sa tak prvým rapovým interpretom, ktorý túto cenu získal.[9] </p>
    <h1>Coldplay</h1>
    <p>Coldplay je britská pop-tanečná skupina, ktorú v roku 1996 založil hlavný vokalista Chris Martin a hlavný gitarista Jonny Buckland na University College London (UCL).[1] Skupina vystupovala pod menom Pectoralz, ale po príchode basgitaristu Guya Berrymana zmenili ich názov na Starfish.[2] Will Champion sa pripojil k skupine ako bubeník, zadný vokalista a multi-inštrumentalista. Manažér Phil Harvey je často považovaný za neoficiálneho piateho člena.[3] V roku 1998 sa skupina premenovala na Coldplay,[4] pred vydaním EP: Safety (1998), Brothers & Sisters ako singel v roku 1999 a The Blue Room v tom istom roku.

        Skupina začala žať úspech po vydaní singlu „Yellow“ v roku 2000, po ktorom nasledoval ich debutový album Parachutes, ktorý bol nominovaný na Mercury Prize. Ich druhý album A Rush of Blood to the Head (2002), mal ohlas u kritikov a vyhral viacero cien, vrátane NME's Album roka. Ich ďalším albumom bol X&Y, ktorý sa stal svetovo najpredávanejším albumom roku 2005. Stretol sa väčšinou s pozitívnym ohlasom, ale niektorí kritici sa vyjadrili, že to bolo horšie ako ich predchádzajúci album. V roku 2008 vydali svoj štvrtý album s názvom Viva la Vida or Death and All His Friends. Produkoval ho Brian Eno a znovu sa stretol s veľkým množstvom pozitívnych ohlasov. Tento album získal 7 nominácií Grammy Awards a vyhral na 51. ročníku Grammy Awards.[5] 24. októbra 2011, vydali svoj piaty album Mylo Xyloto, ktorý získal zmiešaný aj pozitívny ohlas a dostal sa na popredné priečky 34 krajín. Stal sa tiež najpredávanejším rockovým albumom roku 2011 v Spojenom kráľovstve.[6] 16. mája 2014, vydali svoj šiesty album s názvom Ghost Stories, ktorý bol na prvých priečkach v iTunes Store vo viac ako 100 krajinách.[7] Odvtedy skupina vydala dva albumy, A Head Full of Dreams (2015) a Everyday Life (2019).
        
        Počas svojej kariéry vyhrala skupina množstvo hudobných cien, vrátane 8 Brit Awards, 3-krát sa stala víťazom Best British Group, získala 5 MTV Video Music Awards a v neposlednom rade vyhrala 7 Grammy Awards z 25 nominácií. Coldplay predali celosvetovo viac ako 80 miliónov nahrávok. </p>
    <h1>Rammstein</h1>
    <p>Rammstein je nemecká industrial metalová skupina pochádzajúca z Berlína, ktorá sa začala formovať na začiatku roka 1994. Zaraďujú ju medzi industrial metalové skupiny s prvkami elektronickej hudby. Väčšina textov je v nemčine, no majú aj anglické skladby a jednu španielsku. </p>
    <h2>História kapely</h2>
    <p>Formovanie kapely (1989 – 1995)

        Rammstein založili v Berlíne v roku 1994 Richard Kruspe (na sólovej gitare) a Christoph Schneider (na bicích). Neskôr sa ku kapele pridali ďalší členovia.
        
        História kapely začína Richardom Kruspem, ktorý sa 10. októbra 1989 náhodou dostal do nepokojov v Berlíne. Zatkla ho polícia.
        
        Po páde múru sa Richard presťahoval do Schwerinu k Tillovi Lindemannovi. V tom čase Till pracoval ako košikár. Z času na čas si počas svojej práce zaspieval. Richard tam stál, počúval a páčil sa mu jeho hlas. Tillov spev nahral len tak pre zábavu. To bolo vtedy, keď Richard už býval v byte s Oliverom Riedelom a Christophom Schneiderom. Vytvoril plán na založenie novej kapely. To bolo v roku 1993.
        
        Potom, čo Oliver opustil svoju predchádzajúcu kapelu The Inchtabokatables, Richard ho požiadal, aby sa pripojil k jeho novému projektu, s čím súhlasil. Potom sa opýtal aj Schneidera, ktorý sa tiež pridal ku kapele. Táto trojica začala "džemovať" a budovať rané verzie skladieb. Pri spomienke na nahrávky Tillovho spevu, ktoré urobil dva alebo tri týždne predtým, sa Richard tiež spýtal Tilla, či by bol súčasťou kapely.
        
        Kapela sa dopočula o súťaži Metrobeat, na ktorú bolo potrebné poslať kazetu s ukážkami. Nahrali štyri piesne, z ktorých jedna bola skorá anglická verzia Weißes Fleisch, vtedy nazývaná White Flesh, a odoslaná páska pod názvom Tempelprayers. Na súťažnom festivale vystúpili so štyrmi skladbami a súťaž okamžite vyhrali. Výhrou bol týždeň v profesionálnom nahrávacom štúdiu.
        
        Paul Landers si všimol tento úspech a počul o kapele. Schneider s ním spočiatku nechcel hrať v kapele. (Bolo to spôsobené tým, že Schneider opustil bývalú kapelu Feeling B po katastrofálnom koncerte a sľúbil si, že už nikdy nebude chcieť nikoho z nich vidieť).
        
        Skupina tiež chcela, aby sa pridal Christian "Flake" Lorenz, pretože chceli jeho nástroj a bol iný ako ostatní klávesisti. Kapela sa taktiež rozhodla urobiť skupinové fotky, s čím Flake súhlasil. Kapela neskôr Flakeovi povedala, že by veľmi chceli, aby bol v kapele. Jediná požiadavka, ktorú Flake mal, bola, aby skupina nespievala v angličtine, ale v nemčine.
        Názov kapely
        
        Predtým, ako sa zhodli na názve skupiny Rammstein, mali na mysli ďalšie odlišné mená. Niektoré z nich boli: Tempelprayers (ktoré istú dobu používali), Mutter, Milch alebo Erde.
        
        Názov skupiny je odvodený od dedinky Ramstein-Miesenbach v spolkovej krajine Porýnie-Falcko v Nemecku. Nachádza sa v nej letecká základňa americkej armády, ktorá bola 28. augusta 1988 dejiskom leteckej prehliadky, pri ktorej sa dve lietadlá typu Aermacchi MB-339 z talianskej akrobatickej skupiny Frecce Tricolori zrazili vo vzduchu. Následný pád jedného z nich a požiar leteckého benzínu spôsobil nešťastie, ktoré si vyžiadalo bezprostredne po havárii 40 ľudských životov. Stovky prizerajúcich sa zranilo a konečná bilancia katastrofy sa postupne vyšplhala na 72 mŕtvych. Text piesne „Rammstein“ z albumu Herzeleid na túto katastrofu odkazuje. Richard (gitarista kapely) však tvrdí, že názov vymyslel už pred nešťastím. Navyše do názvu pridal jedno „M“ podľa anglického slovesa ramm (baraniť).
        
        Rammstein najskôr popreli súvislosť medzi ich menom a nehodou. V prvých rozhovoroch skupina tvrdila, že je ovplyvnená názvom „Rolling Stone“ (nemecké slová ramm (baran) a stein (kameň)).
        Prvý album, prvé turné... (1995 – 1996)
        
        Prvý skutočný koncert kapely Rammstein sa konal 24. marca 1994. Ich prvá show bola ako neohlásená podpora pre skupinu Acker Selection (niekedy označovanú aj ako Golden Acker Rhythm Kings), čo bola kapela Flakeovho brata. Ľudia boli šokovaní kapelou, ktorá bola úplným protikladom k Acker Selection, ktorý bol zábavnejší a viac komický. Po vystúpení hral Flake aj s kapelou svojho brata.
        
        Počas prvých koncertov nosil Till dvoje slnečné okuliare cez druhé, aby skryl svoju úzkosť a aby ho publikum priamo nespoznalo.
        
        Jedným z prvých vydavateľstiev, ktoré oslovili kapelu a ponúkli im možnosť nahrať demo kazetu, bolo vydavateľstvo K&P-Musik.
        
        V roku 1993 skupina oslovila Emanuela Fialika a požiadala ho, aby sa stal ich manažérom. Zahrali mu štyri piesne (známe piesne boli Schwarzes Glas, Feuerräder a Rammstein). Emanuel Fialik si vzal demo kazetu domov a počúval piesne znova a znova. Napokon sa stal manažérom kapely.
        
        S novým manažérom a producentom začala kapela pripravovať svoj prvý album. Nahranie albumu Herzeleid kapele trvalo približne tri mesiace.
        
        Nasledujúce turné Herzeleid sa začalo vystúpením 8. augusta 1995. Toto turné viedlo skupinu cez celé Nemecko až na ich prvý koncert vo Švajčiarsku. Počas tohto turné skupina začala hrať aj nové piesne, ako Spiel mit mir, Tier, Bück dich a Bestrafe mich. V roku 1996 bolo zaznamenané aj prvé oficiálne živé video Rammstein.
        Sehnsucht (1996 – 1999)
        
        V novembri 1996 začala skupina nahrávať svoj druhý album Sehnsucht. Album sa nahrával v Temple Studios na Malte a podobne ako album Herzeleid, ho produkoval Jacob Hellner.
        
        V roku 1997 sa začalo turné Sehnsucht, počas ktorého skupina po prvý raz zahrala niektoré skladby z albumu. Skladba Du hast debutovala 9. apríla 1997, skladba Engel debutovala o mesiac neskôr, 6. mája.
        
        V auguste vyšiel album Sehnsucht v rôznych formátoch. Ako CD aj MC, ale aj ako limitovaná edícia. Potom nasledovalo niekoľko festivalov v Európe počas ktorých Rammstein vystúpi v Parkbühne Wulheide v Berlíne pred viac ako 17 000 fanúšikmi. Kapela vydáva z daného koncertu album Live aus Berlin. Počas turné Sechnsucht kapela uskutoční vôbec prvý koncert v USA. Počas koncertu sa úplne pokazil kaskadérsky kúsok. Flake nevedel, že neónové lampy, ktoré zvykol rozbíjať na Tillovi, sú hrubšie ako lampy, na ktoré bol zvyknutý v Nemecku, a tak musel znovu a znovu buchnúť lampou po chrbte Tilla, ktorý okamžite začal krvácať. Po rozbití lampy ju Flake hodil cez miestnosť, pričom zasiahol Schneiderovu ruku, kde sa zasekla. Po skončení festivalového turné skupina začala svoje hlavné turné v Nemecku.
        Problémy v kapele (1999 – 2001)
        
        V septembri 1999 si kapela prenajala vilu Weimer v Heiligendame, Nemecko. V tomto dome kapela pripravovala nový album Mutter. Skupina ostala na tomto mieste do decembra 1999 a potom sa vrátila späť do Berlína. V máji 2000 sa kapela presunula do nahrávacieho štúdia Miraval v Correns vo Francúzsku. Počas šiestich týždňov nahrávania nového albumu sa kapela ocitla na pokraji zrútenia. Richard Z. Kruspe chcel mať všetko pod kontrolou. Jeho kreativita mierne potlačovala kreativitu ostatných členov kapely. Situácia bola tak vážna, že sa Richard rozhodne odísť z kapely a založiť vlastný projekt Emigrate. Richard neskôr prichádza na hudobnú skúšku Rammstein a skupina funguje opäť v šestici.
        
        V júni 2000 kapela odchádza do Galaxy Studios v meste Mol, Belgicko, aby nový album zmixovali. Kapela si nechala pomôcť Ronaldom Prentom, ktorý zmixoval ale oba predchádzajúce albumy. Mixovanie albumu Mutter končí v októbri 2000, po výbere ôsmich skladieb a kapela sa začína venovať natáčaniu videoklipu k skladbe „Sonne“.
        
        Kapela začiatkom roku 2001 odchádza na mini-turné po Austrálii, Novom Zélande a Japonsku. 18. januára 2001 kapela debutuje prvé hotové verzie skladieb „Links 2-3-4“ a „Sonne“ pred publikom v Aucklande, Nový Zéland.
        
        2. apríla 2001 kapela vydáva album Mutter, ktorý sa okamžite dostal na prvé miesto nemeckej hitparády.
        Reise, Reise, Seemann reise!... (2001 – 2005)
        
        Po vydaní albumu Mutter kapela precestovala Európou, Mexikom, Ruskom a Spojenými štátmi v rámci turné Mutter 2001 & 2002.
        
        V roku 2003 si kapela dopraje oddych a koncom roku sa opäť členovia stretávajú v štúdiu, aby nahrali štvrté album Reise, Reise. Album je produkovaný Jacobom Hellnerom a je nahraný v novembri a decembri 2003 v štúdiu El Cortijo v Malage, Španielsko. Album je zmixovaný v štúdiu Toytown v Štokholme a 26. júna vychádza prvý singel z albumu „Mein Teil“.
        
        Album Reise, Reise bol vydaný 27. septembra 2004 a dostal sa do top 10 rebríčkov v celej Európe. Podľa rebríčka Billboard sa Rammstein stal najúspešnejšou nemeckou skupinou všetkých čias. Vo februári 2005 vyrazila na turné, z ktorého čelila niekoľkým súdnym sporom v dôsledku zranení s ohňom. Počas tohto turné kapela odohrala niekoľko koncertov, z ktorých výber tvorí koncertné album Völkerball.
        
        V auguste 2005 kapela prezrádza, že nasledujúci album sa bude volať Rosenrot, pričom tento album mal pôvodne niesť názov Reise, Reise vol. 2 alebo Reise Weiter. Rosenrot je vydaný 28. októbra 2005.
        Cenzúra albumu Liebe ist für alle da (2005 – 2011)
        
        Rok 2006 znamenal pre kapelu opäť oddych. V roku 2007 začala kapela pracovať na albumu Liebe ist für alle da, ktorého proces nahrávania trval údajne dva roky. Nahrávanie albumu prebiehalo v Los Angeles pričom pri pulte opäť sedel Jacob Hellner.
        
        Prvý singel albumu s názov „Pussy“ vychádza 18. septembra 2009 špeciálne pre webovú stránku pre dospelých. Video obsahuje grafické scény nahoty a však skutočné sexuálne scény nepredviedli členovia kapely ale ich dvojníci. Táto skladba spolu so skladbou „Ich tu dir weh“ spôsobili cenzúru celého albumu Liebe ist für alle da.
        
        8. novembra 2009 kapela odštartovala turné Liebe ist für alle da, ktoré trvalo 3 roky a kapela odohrala počas tohto turné celkovo viac ako 100 koncertov. Vystúpili v roku 2010 na festivale Rock am Ring, festivale Sonisphere ale aj v Madison Square Garden v New Yorku – bolo to prvé americké vystúpenie po takmer 10 rokoch a lístky sa vypredali vo veľmi krátkom čase. Množstvo koncertov zapríčinilo aj ocenenie Revolver Golden God Award za najlepšie živé vystúpenie kapely.
        Made in Germany a vedľajšie projekty kapely (2011 – 2017)
        
        Rammstein vydali 2. decembra 11 album Made in Germany 1995 – 2011, ktorý obsahuje najväčšie hity kapely spolu s jednou nevydanou skladbou „Mein Land“ a s ďalšou skladbou „Vergiss uns nicht“. Videoklip k piesni „Mein Land“ bol natočený 23. mája 2011 na pláži Sycamore v Malibu v Kalifornii. Spolu s premiérou albumu Made in Germany, kapela začala turné na jeho podporu.
        
        Dňa 22. marca 2012 Rammstein bez Tilla Lindemanna vystúpili so skladbou „The Beautiful People“ s Marilynom Mansonom na odovzdávaní cien Echo. Rammstein v roku 2013 odohrali množstvo koncertov na festivaloch ako Download Festival, Wacken Open Air a Rock Wechter.
        
        Začiatkom augusta 2015 bola vydaná upútavka na pripravovaný projekt s názvom Rammstein In Amerika, čo je dokument vytvorený z archívnych záberov zaznamenaných počas kariéry kapely.
        
        Dňa 23. marca 2017 Rammstein vydal záznam zo živého koncertu v Paríži, ktorý sa konal v Palais Omnisports de Paris-Bercy.
        Súčasnosť kapely a Stadium Tour (2017 – súčasnosť)
        
        Richard Kruspe potvrdil počas rozhovoru v marci 2017, že Rammstein mal asi 35 nových skladieb, napriek tomu že dátum vydania siedmeho štúdiového albumu skupiny bol stále otvorenou otázkou.
        
        Prvý singel s názvom „Deutschland“ bol vydaní 28. marca 2019 a s ním kapela oficiálne oznámila vydanie svojho nepomenovaného siedmeho štúdiového albumu. Dňa 26. apríla 2019 bol vydaný druhý singel s názvom „Radio“ a 17. mája 2019 bol vydaný celý album. Spolu s jeho vydaním kapela zahájila doposiaľ svoje najdlhšie turné známe ako "Rammstein Stadium Tour" aj s novým stage-om.
        
        Turné muselo byť z dôvodu pandémie pozastavené. Kapela v rokoch 2020 - 2021 neodohrala ani jeden koncert. Čas bol však využitý na nahrávanie nového štúdiového albumu s názvom Zeit. 10. marca 2022 kapela oznámila tento album spolu s prvým singlom Zeit. Album bol vydaný 29. apríla 2022 a spolu s ním kapela začala opäť vystupovať v rámci Stadium Tour.
        
        Počas Stadium Tour kapela zavítala aj na Slovensko. 14. júna 2023 odohrala koncert na Letisku v Trenčíne pre takmer 45 tisíc fanúšikov.
        
        29. júla 2024 tesne pred koncertom v Gelsenkirchene. Navštívil fanúšikov gitarista kapely Paul Landers ktorý oznámil že kapela nebude minimálne 2 roky vystupovať. Oznámil aj to, že sa pripravuje dokument o kapele a vydanie singlu Ramm4 </p>
    <h1>Linkin Park</h1>
    <p>Linkin Park je americká rocková hudobná skupina z Agoura Hills v Kalifornii, ktorá vznikla v roku 1996 a hrá prevažne nu metal. Linkin Park mala 6 členov. Najväčšími hitmi skupiny sú piesne „Numb“, „Somewhere I Belong“, „In the End“, „Crawling“, „Faint“ či „New Divide“. Tieto piesne boli veľkými hitmi aj na Slovensku, keď vyhrávali v rôznych televíznych a rádiových hitparádach. V roku 2003 MTV2 pomenovali Linkin Park ako šiestu najväčšiu kapelu v ére hudobného videa a tretiu najlepšiu z nového tisícročia. Časopis Billboard zaradil Linkin Park na 19. miesto v rebríčku najlepších umelcov desaťročia. V roku 2012 bola kapela zvolená za najväčšieho umelca z roku 2000 v štúdii Bracket Madness o VH1. V roku 2014, skupina bola deklarovaná ako Najväčší Rock Band na svete práve teraz. Linkin Park predala cez 91 miliónov albumov a 41 miliónov samostaných singlov po celom svete čo je celkovo viac ako 132 miliónov platni po celom svete a a 31 400 000 albumov 32 500 000 singlov v USA do Júna 2017. Získala dve ceny Grammy a viac ako 70 cien po celom svete.</p>
    <h2>História skupiny</h2>
    <p>Počiatky (1996 – 2000)

        Prví zakladatelia tejto skupiny boli Mike Shinoda, Brad Delson a Rob Bourdon.[4] Bývali pomerne blízko seba v Agoura Hills, chodili spolu na strednú školu, ale pokiaľ išlo o obľúbené hudobné štýly, kráčali každý iným smerom. Mike žil hip hopom a Brad preferoval metal a rock. Raz sa obaja zišli na spoločnom koncerte dvoch skupín, ich tvorba sa zakladala na kombinácii rôznych hudobných štýlov (išlo o spoločný koncert kapiel Anthrax a Public Enemy), čo sa im veľmi zapáčilo. Vtedy sa datoval rok 1996. Mike s Bradom sa dali dohromady s ďalšími budúcimi členmi Joeom Hahnon a Robom Bourdonom. Postupne sa k nim pridali aj Dave Farrell a Mark Wakefield. Vtedy sa ešte skupina volala „Xero“ a podarilo sa im nahrať prvú demo nahrávku obsahujúcu 4 piesne. Táto nahrávka dnes patrí medzi najcennejšie zberateľské predmety.
        
        Mike sa cez známych dozvedel o Chesterovi Benningtonovi spevákovi skupiny Grey Daze, ktorá bola v tej dobe dosť populárna vo Phoenixe v štáte Arizona. Mike poslal Chesterovi niekoľko inštrumentálnych piesní, do ktorých Chester nahral svoj spev. Kvôli tomuto nahrávaniu zmeškal Chester aj oslavu svojich narodenín. Keď potom pustil nahrávky Mikovi rovno do telefónu, z Mikea úžasom vypadlo: „Chlape, ak si len z polovice tak dobrý, ako tvoj hlas, máš prácu“. Chester nasledujúci deň vyrazil z Phoenixu do L.A., kde sa stretol aj so zvyškom skupiny.
        
        Po odchode Marka Wakefielda a jeho nahradením Chesterom sa skupina premenovala na „Hybrid Theory“. Bohužiaľ sa už jedna skupina takto volala a im nezostávalo, než prejsť na iný názov. Vtedy prišli s nápadom vypožičať si meno „Lincoln Park“ – čo je meno, ktoré má v každom americkom meste aspoň jeden park. Neskôr ale zistili, že si na toto meno nemôžu založiť internetové stránky, pretože doména už bola s týmto menom obsadená. Vtedy sa rozhodli mierne pozmeniť aj názov, z ktorého sa stalo „Linkin Park“. Výslovnosť oboch je totiž v hovorovej angličtine pomerne podobná. Po natočení klipu k prvému singlu, „One Step Closer", vyšla 24. októbra 2000 aj debutová doska, ktorá sa rýchlo vyhupla na popredné priečky predajnosti a zaistila tak Linkin Park obrovský úspech.
        Hybrid Theory a Reanimation (2000 – 2002)
        
        Súbežne s vydaním debutového albumu Hybrid Theory, ktorý bol vydaný dňa 24. októbra 2000,[5][6] sa Linkin Park vydali na turné, keď počas jedného roka odohrali 324 koncertov, ktoré sa medzi fanúšikmi skupiny stali notoricky známymi a obľúbenými, zvlášť pre ich jedinečnú atmosféru. Okrem vlastných koncertov sa tiež zúčastnili niekoľkých väčších festivalov, aby v roku 2001 nakoniec zorganizovali svoj vlastný, nazvaný Projekt Revolution. Ten mal, a stále má za cieľ, priviesť na jedno pódium skupiny a umelcov, reprezentujúcich čo najširšie spektrum hudobných žánrov. Rok 2001 tiež pre Linkin Park znamenal prvú nomináciu na hudobné ocenenie, a to od stanice MTV, časopisov Kerrang! a Rolling Stone a dokonca aj od americkej akadémie populárnej hudby, udeľujúca ceny Grammy. Album Hybrid Theory sa predal po celom svete viac ako 30 miliónov kusov, čím sa stalo najpredávanejšou nahrávkou od kapely a jedno z najúspešnejších CD nového milénia.
        
        V atmosfére skorého a všeobecného očakávania nové dosky pokračovali Linkin Park v koncertovaní a súčasne pracovali na materiáli pre novú dosku. V decembri 2002 sa skupina presunula do štúdia, kde skompletovala všetky natočené demá a začala s nahrávaním. Konečný produkt, album menom Meteora, bol vydaný 25. marca 2003.[7]
        Meteora (2002 – 2004)
        
        Album Meteora sa okamžite vyhupol na popredné priečky predajnosti, a v Spojených štátoch sa stal tretím najpredávanejším albumom roka, hoci nedosiahol úspechov svojho predchodca. Súbežne s vydaním novej dosky sa Linkin Park opäť vydali na celosvetové turné, po ňom nasledoval ďalší ročník Projektu Revolution. V nezmiernenom tempe koncertov pokračovala skupina aj v roku 2004, s jedným z ich najznámejších a najlepšie hodnotených vystúpení, konkrétne na festivale Rock am Ring 2004. Aj v týchto rokoch sa Linkin Parku podarilo s doskou Meteora zvíťaziť v mnoho hudobných anketách a súťažiach, a to napríklad za najlepší videoklip na MTV European Music Awards 2004 a Umelec roka a Skladba roka na Radio Music Awards 2004. Miesto príprav na ďalšiu dosku sa Linkin Park na konci roka 2004 rozhodli odložiť na chvíľu hudobné projekty stranou a užiť si voľný čas s rodinou a priateľmi. Do toho ale prišla ponuka MTV zúčastniť sa spoločného projektu s americkým rapperom Jay Z. Tomuto štýlu sa prisudzuje označenie mash-up, jeho princípom je spájanie rôznych skladieb štýlovo odlišných interpretov do jednej.
        
        Album Collision Course, výsledok tejto spolupráce, vyšiel v novembri 2004. K albumu bolo priložené aj DVD so záznamom živého prevedenia skladieb v losangeleskom Roxy Theatre. Po tomto projekte sa Linkin Park začali naplno venovať charitatívnemu projektu Music for Relief, ktorý mal za ciel pomoc juhovýchodnej Ázii postihnutou ničivou vlnou tsunami v decembri 2004. Na podporu tohoto projektu bol tiež usporiadaný benefičný koncert, na ktorom okrem Linkin Park vystúpili aj No Doubt, Jay Z a ďalší.
        Ostatné projekty a práca na novej doske (2004 – 2006)
        
        Po tomto období oddychu Linkin Park síce začali s prípravami na nahrávanie ďalšej dosky, ale všetok postup zbrzdilo zrušenie zmluvy s nahrávacou spoločnosťou Warner Bros. Oficiálnym stanoviskom skupiny bolo, že koncern nezaisťuje umelcom dostatočnú finančnú podporu. Tento spor sa podaril urovnať až na jeseň v roku 2006.
        
        V tejto dobe sa Mike Shinoda rozhodol skúsiť šťastie aj s oveľa viac hiphopovej orientovanou tvorbou, sústredenou do jeho vedľajšieho projektu s názvom Fort Minor. Vydal s ním jeden album, pomenovaný The Rising Tied, po ňom nasledovalo aj koncertné turné. Na tomto projekte sa hudobne podieľal aj Joseph Hahn a pozíciu neoficiálneho poradcu prevzal Brad Delson.
        Minutes to Midnight (2006 – 2008)
        
        V polovici roka 2006 už skupina začala naplno pracovať na materiáli pre novú dosku. Ako producenta si vybrali Ricka Rubina, ktorý skôr pracoval napríklad s Beastie Boys, Metallicou a Red Hot Chili Peppers. Podľa skupiny bolo hlavným impulzom práve k tomuto výberu „snaha vymaniť sa z nu-metalovej škatuľky, do ktorej nás dosadili hudobný kritici.“ Výsledkom práce, ktorá trvala bezmála štrnásť mesiacov, sa stala doska Minutes to Midnight, ktorá vyšla 15. mája 2007.[8]
        
        Okamžite po jej vydaní sa Linkin Park vydali na celosvetové turné, jeho súčasťou bol aj koncert v pražskej Sazka Aréne, 12. júna 2007. Ako turné, tak aj samotná doska zožali po svete veľký úspech, predovšetkým čo sa týka záujmu fanúšikov. Medzi kritikmi vyvolala ale doska veľký rozkol. Podľa jednej časti sa Linkin Park podarilo opustiť nudné klišé nu-metalu a posunúť sa vo svojej tvorbe na novú a netušenú úroveň, podľa druhej zase skupina prišla o časť svojej jedinečnosti a zapadla tak medzi masu nevýrazných rockových skupín. Záujem fanúšikov a podpora skupiny sa odrazili aj v oceneniach, ktoré skupina získala, keď v novembri 2007 dostala skupina pri predávaní cien MTV European Music Awards 2007 cenu za Najlepšiu skupinu roka. V marci 2008 oznámila skupina nové európske turné.
        
        V júli, po ukončení druhého európskeho turné sa Linkin Park vydali na štvrtý ročník Projektu Revolution v Spojených štátoch. Turné v Číne, plánované na október 2008 muselo byť kvôli chorobe Chestera Benningtona zrušené a Linkin Park sa tak rovno pustili do nahrávania nového albumu, na ňom začali pracovať už v marci 2008. Mike Shinoda 12. júna 2010 oznámil, že skupina má už hotové nové piesne, obal a vymyslené meno nadchádzajúcej dosky.
        A Thousand Suns (2008 – 2011)
        
        V máji 2009 Linkin Park oznámili, že začali s prácami na štvrtom štúdiovom albume, ktorého vydanie plánujú na rok 2010. Shinoda prezradil pre IGN, že štvrtý album bude mixom niekoľkých hudobných žánrov a taktiež bude omnoho viac experimentálny ako posledné albumy. Bennington potvrdil, že produkcie sa opäť ujme Rick Rubin a o niečo neskôr kapela prezradila aj názov štvrtého štúdiového albumu, A Thousand Suns.
        
        Popri prácach na novej doske Linkin Park spolupracovali s úspešným filmovým skladateľom Hansom Zimmerom na tvorbe soundtracku pre film Transformers 3. Kapela vydala singel s názvom „New Divide“. Joseph Hahn režíroval oficiálne video, ktoré obsahovalo niekoľko zostrihaných scén z filmu. Po úspešnom dokončení týchto prác a odohraní niekoľkých špeciálnych koncertov sa kapela vrátila k tvorbe štvrtého albumu.
        
        19. Januára 2010 kapela vydala skladbu „Not Alone“, ktorá bola súčasťou projektu Music for Relief nazvaná Download to Donate for Haiti. Zisky zo stiahnutí tejto skladby boli určené na pomoc obetiam zemetrasení v Haiti. 10. februára 2010 sa na oficiálnej stránke kapely objavilo video k skladbe „Not Alone“.
        
        26. apríla kapela vydala aplikáciu pre iPhone, iPod Touch a iPad s názvom "8-Bit Rebellion!" v ktorej si môžete zahrať za jednotlivých členov kapely, a po prejdení odomknete skladbu „Blackbirds“, ktorá sa o niečo neskôr objavila aj na iTunes ako bonusová skladba k „A Thousand Suns“.
        
        Album A Thousand Suns bol vydaný 14. septembra. O niečo neskôr bol vydaný prvý singel albumu, „The Catalyst“. Kapela predstavila nový album odštartovaním turné, ktoré sa začalo 7. septembra v Los Angeles. O deň neskôr boli predstavené dve nové skladby z albumu „Waiting for the End“ a „Blackout“. Na internete sa tiež objavila dokumentárna snímka s názvom Meeting of A Thousand Suns, ktorý zobrazoval práce na albume. „Waiting for the End“ bol neskôr vydaný ako druhý singel z A Thousand Suns.
        
        11. januára bol projekt Download to Donate for Haiti aktualizovaný. Po novom niesol názov Download to Donate for Haiti V2.0, kde myšlienka pretrvávala, no počet skladieb na stiahnutie sa zvýšil. Išlo napríklad o remix singlu „The Catalyst“. 21. marca 2011 kapela vydala tretí oficiálny singel z A Thousand Suns, nesúci názov „Burning in the Skies“.
        
        13. apríla 2011 Shinoda potvrdil, že štvrtým singlom sa stane skladba „Iridescent“. Taktiež potvrdil, že vznikne druhá verzia skladby, ktoré bude o niečo kratšia, no živšia. Táto verzia bude použitá ako soundtrack k prichádzajúcemu filmu Transformers 3, tak ako tomu bolo v predošlých dvoch Transformers filmoch, kde sa soundtrackom stali skladby „What I've Done“ a „New Divide“. Kapela taktiež potvrdila oficiálne video pre tento singel, kde si réžiu vzal na starosť opäť Joe Hahn. Oficiálne videoklipy vyšli taktiež pre single „Waiting for the End“ a „Burning in the Skies“.
        Living Things a Recharged (2011 – 2013)
        
        V Júni 2011 oznámil hlavný spevák kapely Chester Bennington časopisu Kerrang!, že Linkin Park začali pracovať na nových materiáloch pre ich piaty štúdiový album. Vysvetlil: „Pracujeme na nových nahrávkach posledné dva mesiace. Hudba je skvelá a sme presne tam, kde sme chceli byť. Nehovorím o vysokom množstve hluku, ale o veľkom množstve dobrých pesničiek.“[9]
        
        Spevák a raper kapely Mike Shinoda a Rick Rubin sa ujali produkcie albumu. „Ako vždy, stretávame sa približne raz týždenne, aby sme si vypočuli nahrané pesničky a porozprávali sa o nich. Nahrávok je omnoho viac, ako tomu bolo na predchádzajúcich dvoch albumoch. Na A Thousand Suns bolo mnoho experimentov, no povedali sme si, 'OK, nemôžeme to takto robiť navždy. Poďme opustiť túto škatuľku, vrátiť sa a udrieť znovu.“[10] Bennington vysvetlil: „Rubin nám dal miesto len pre nás, aby sme pracovali na sebe samých... Dal nám stručný opis toho, čo sa mu páči... Bol by rád, ak by nás videl v živšej podobe ako zvyčajne.“[11] Tiež povedal, že Shinoda drží proces nahrávania každej pesničky na vysokej úrovni a spoluprácu Rubina a Shinody nazval „náš zlatý lístok“ (our golden ticket).[11]
        
        V júli 2011, Bennington povedal pre časopis Rolling Stone, že Linkin Park chcú, aby vydávali nový album každých 18 mesiacov, a že bude prekvapený, ak piaty album nepríde v roku 2012. Kapela pokračovala v nahrávaní a pracovaní na nových materiáloch dokonca aj počas turné. Neskôr, v septembri 2011 povedal, že piaty štúdiový album je stále iba v počiatočnom štádiu nahrávania. „Stále sme na začiatku. Chceme si uchovať kreatívnu náladu, takže sa snažíme pracovať intenzívne... sme spokojní s tempom, ktoré momentálne máme.“[12]
        
        21. marca 2012 Bennington poskytol interview pre časopis Kerrang!. Povedal: „Kapela sa pomaly vracia k starším 'známejším' zvukom pri nových nahrávkach, na [novom] albume budeme pracovať s intenzívnejším zvukom gitár a masívnejšími refrénmi, no tiež pridávame mnoho elektronickej linky, aby bola hudba živá, tvrdá, no nie príliš metalová. Bude to pre ľudí omnoho príbuznejšie ako bol A Thousand Suns, kde sme presadzovali myšlienku 'Kašlať na to, proste skúsime niečo iné.“ Bennington tiež povedal, že texty nových pesničiek budú viac osobné a budú sa vyhýbať politickým názorom, dodal: „Písali sme mnoho aj o našich vzťahoch.“ [13][14] Bennington a Shinoda zastávali podobné názory pri rozhovoroch pre časopis Spin. „Teraz už vieme, že máme prostriedky a skúsenosti premeniť naše nápady na niečo, čo sme hľadali, na rozdiel od skúšania, objavovania, a zisťovania že to znie iba ako nu-metal. Nikdy sa nám toto škatuľkovanie nepáčilo, no môžeme použiť elementy z tejto hudby a vytvoriť niečo nové, živé a svieže.“[15] Prezradili názvy prvých piatich pesničiek z albumu, a tiež potvrdili spoluprácu na albume s kanadským muzikantom Owenom Pallettom.[15] Bennington povedal pre časopis Live 105: „Kapela sa snaží použiť všetko, čo robila v minulosti a použiť najlepšie časti z predchádzajúcich štyroch albumov, a spojiť ich dokopy do jednej nahrávky.“[11]
        
        Shinoda hovoril s Co.Create o novom albume a spomenul: „Nový album odpáli všetkých fanúšikov. Priemerný človek nebude schopný po vypočutí pesničky len tak zabudnúť jej názov. Som si ale vedomý, že je to niečo úplne nové.“[16] 9. apríla 2012 kapela vypustila na internet upútavku pre piaty štúdiový album.[17][18] Kapela dala do pozornosti deň 16. apríl 2012, presne v ten deň bol vydaný prvý singel „Burn It Down“.[19]
        
        15. apríla 2012 Mike Shinoda na svojom blogu potvrdil, že názov nového albumu bude Living Things, a že predobjednávky nového albumu budú spustené na oficiálnom webe kapely od 16. apríla.[20] Living Things bude vydaný 26. júna 2012.[21]
        
        28. marca 2012 Shinoda potvrdil, že prvý singel piateho albumu bude „Burn It Down“ vydaný 16. apríla 2012. Tiež potvrdil natáčanie videoklipu pre prvý singel,[22][23] kde sa réžie ujal Joe Hahn.[24] Videoklip vyšiel 24. mája 2012 a v rovnaký deň po prvýkrát odznela na britskom BBC Radio 1 úplne nová skladba z albumu nesúca názov „Lies Greed Misery“, ktorá ale nie je singlom.
        
        V septembri 2013 Linkin park spolu s Stevom Aokim vytvorili pesničku „A Light That Never Comes“, ktorú dali spolu s remixmi 10 pesničiek z Living Things do albumu Recharged.
        The Hunting Party (2013 – 2017)
        
        V máji 2013 Shinoda oznámil, že má vyjsť šiesty album a podľa neho a Chestera tento album bude ich najtvrdší, má byť na štýl hard rocku, metalu a iných veci, ako sami povedali, má byť tvrdší od ostatných skupín, ktoré sa im zdajú pasívne, má mať viac energie, s originálnym, jedinečným "cutting-edge" zvukom. The Hunting Party bude dokonca ešte tvrdší a agresívnejší ako Hybrid Theory, elektronika však bude len veľmi málo používaná, tvrdí Chester. Inšpiráciou im boli aj niektoré skupiny z 90.tych rokov a skôr. Na albume sa taktiež objavia spolupráce s Pageom Hamiltonom zo skupiny Helmet, Tomom Morellom z Rage Against the Machine, a s Daronom Malakianom zo System of a Down. Linkin Park sa rozhodol postupne vypúšťať skladby ešte pred oficiálnym vydaním albumu. Prvá pesnička z tohto albumu, ktorá bola takto vydaná je „Guilty All The Same“ (v tejto pesničke účinkuje aj veľmi úspešný hip-hopový rapper Rakim) vyšla 7. marca 2014, neskôr nasledovala aj pesnička „Until It's Gone“, ktorá vyšla 5. mája 2014. Po nej vyšla „Wastelands“.
        
        3. júna 2014 vyšla pesnička „Rebellion“, ktorú Linkin Park nahrával so svetoznámym gitaristom a spevákom zo skupiny System of a Down. Ďalšou skladbou, ktorá vyšla 6 dní po „Rebellion“ bola „Final Masquerade“. 11. júna na Facebooku odpremiérovali oficiálny videoklip k „Until It's Gone“, ktorý sa tak stal prvým videoklipom z ich nového albumu.
        
        The Hunting Party bol vo väčšine krajinách vydaný 13. júna 2014 a v Spojených štátoch neskôr, 17. júna.
        One More Light (2017 – súčasnosť)
        Papercuts (Singles Collection 2000-2023)
        
        Album "Papercuts" obsahuje 20 piesní, vrátane širokého spektra hitov Linkin Park, od "In the End", cez "Burn It Down", až po mash-up s Jay-Z "Numb/Encore". Výnimočnou súčasťou albumu je nikdy predtým nevydaná skladba "Friendly Fire", ktorá bola nahratá počas sessions pre ich posledný štúdiový album "One More Light" z roku 2017. [25]
        Znovuzjednotenie a From Zero (2024 – súčasnosť)
        
        Už 30. apríla 2024 rezervačná agentúra skupiny Linkin Park mala ponuky na potenciálne „reunion“ turné a zároveň na headlinovanie na festivaloch v roku 2025.[26] Koncom augusta, bez akýchkoľvek informácií, spustili tajomný 100-hodinový odpočet, na ktorého konci oznámili, že dňa 5. septembra 2024 odohrajú v Los Angeles päťhodinový koncert určený len pre členov fanklubu Linkin Park Underground.[27] Na koncerte predstavili nových členov – speváčku Emily Armstrongovú zo skupiny Dead Sara [28] a bubeníka Colina Brittaina, ktorý nahradil Roba Bourdona.[29] Gitarista Brad Delson sa turné nezúčastní a bude pracovať len v zákulisí. Nahradí ho Alex Feder.[30]Taktiež zverejnili nový singel „The Emptiness Machine“ a ohlásili nadchádzajúci štúdiový album From Zero, ktorý vyjde 15. novembra 2024.[31] Zároveň oznámili ďalších šesť koncertov arénového turné naprieč štyrmi kontinentmi, ktoré začne 11. septembra Kia Forume v Inglewoode a skončí 11. novembra v Coliseu Medplus v Bogote.[32]
        Hudobné žánre a ich vývoj
        
        Prvé dva štúdiové albumy Hybrid Theory a Meteora kombinovali prvky alternatívneho metalu, nu-metalu a rap rocku s náznakom hip-hopu, alternatívneho rocku a elektronickej hudby. Mix všetkých týchto žánrov zaradil hudbu kapely Linkin Park k niečomu dosiaľ nevídanému. Aj napriek tomu ich fanúšikovia označovali iba ako nu-metalovú kapelu. Na albume Minutes to Midnight začala kapela experimentovať s celkom novým zvukom, čoho výsledkom bolo napríklad výrazné obmedzenie rapu. Rap ako taký sa tu objavil iba na dvoch skladbách. Za hlavný žáner tejto dosky bol považovaný alternatívny rock.
        
        Medzi hlavné črty tvorby Linkin Park patrí jednoznačne súhra dvoch vokalistov. Chester Bennington je hlavný spevák kapely a Mike Shinoda má na starosti najmä rap a sprievodné vokály. Na albume Minutes to Midnight toto pravidlo už ale neplatí, keďže si Shinoda vzal na starosť úlohu hlavného vokalistu v skladbách "In Between", "Hands Held High" a na bonusovej skladbe "No Roads Left". V niekoľkých skladbách zo štvrtého štúdiového albumu, A Thousand Suns spieva Bennington spoločne so Shinodom, vrátane všetkých štyroch singlov. Na tomto albume sa často stretneme s elektronickými zvukmi, najmä bicích.
        
        Štvrtý štúdiový album je považovaný za významný bod v kariére Linkin Park, keďže si zvolili úplne nové cestu, ktorou sa uberať. Tento smer si vyžiadal veľkú vlnu kritiky. Štvrtý album bol najčastejšie označovaný ako alternatívny a elektronický rock. Všetky skladby štvrtého albumu tvoria jeden celok, akýsi príbeh, ktorý má veľmi emotívnu myšlienku. Prechody medzi jednotlivými skladbami sú preto často nepočuteľné.
        
        Vlna kritiky prinútila kapelu zamyslieť sa a povedať si "Čo ďalej?". Výsledkom je piaty štúdiový album Living Things, kde kapela ako myšlienku uprednostnila príbehy ľudí pred akýmsi globálnym nebezpečenstvom spoločnosti. Zámer skupiny bolo skombinovanie tých najlepších prvkov zo všetkých predošlých albumov, a tým vytvoriť celok, ktorý sadne každému poslucháčovi. </p>
        <h1>Juice WRLD</h1>
        <p>Jarad Anthony Higgins (* 2. december 1998 – † 8. december 2019) Juice Wrld Juice WRLDbol americký rapper, spevák a skladateľ. Ukázal sa ako vedúca osobnosť v žánroch emo a SoundCloud rap , ktoré si získali pozornosť hlavného prúdu v polovici až koncom roku 2010. [ 5 ] [ 6 ] Jeho umelecké meno, ktoré podľa neho predstavuje "ovládnutie sveta", bolo odvodené od kriminálneho trileru Juice (1992). [ 7 ]

            Higgins začal svoju kariéru ako nezávislý umelec v roku 2015 pod menom JuicetheKidd a v roku 2017 podpísal nahrávaciu zmluvu s Grade A Productions a Interscope Records . Uznanie získal diamantovým singlom " Lucid Dreams ", ktorý sa dostal na druhé miesto v americkom rebríčku Billboard Hot 100 . Bol zaradený na jeho trojnásobne platinový debutový album Goodbye & Good Riddance (2018) spolu so singlami " All Girls Are the Same ", " Lean wit Me ", " Wasted " a " Armed and Dangerous ", ktoré sa všetky dostali do rebríčka Hot 100. Potom vydal spoločný mixtape s Future , Wrld on Drugs (2018) a v roku 2019 vydal svoj druhý album Death Race for Love ; obsahoval hitový singel " Robbery " a stal sa Higginsovým prvým debutom číslo jeden v americkom rebríčku Billboard 200 .
            
            Higgins zomrel na predávkovanie drogami 8. decembra 2019. Jeho prvý posmrtný album Legends Never Die (2020) sa vyrovnal rekordom hitparád v najúspešnejšom posmrtnom debute a v najväčšej desiatke v USA z jedného albumu , zatiaľ čo singel " Come & Go " (s Marshmellom ) sa stal Higginsovou druhou piesňou, ktorá sa dostala na druhé miesto v rebríčku Hot 100. Jeho druhý posmrtný album Fighting Demons vyšiel v roku 2021 spolu s dokumentárnym filmom Juice Wrld: Into the Abyss a obsahoval americký top 20 singel " Already Dead ". Jeho tretí posmrtný album The Party Never Ends vyšiel v roku 2024 spolu s vystúpením a virtuálnym koncertom vo videohre Fortnite . </p>
</body>
</html>